# Contapassi WOM


## FlutterDojo

Il FlutterDojo è stato costituito dal Google Development Group di Urbino, ospitato da Digit srl, spinoff del nostro Ateneo, per offrire agli sviluppatori e agli studenti di Informatica un'occasione informale per discutere e approfondire tematiche su Flutter, il nuovo framework cross-platform di Google.

L'emergenza sanitaria ci impone di spostare online anche queste occasioni di incontro.

Gian Marco Di Francesco, ex studente e pioniere di Flutter, guida gli incontri per condividere l'esperienza maturata nello sviluppo di applicazioni cross-platform. Durante gli appuntamenti online svilupperà con i partecipanti un'applicazione mobile, affrontando insieme le situazioni comuni dello sviluppo con Flutter (gestione dello stato, persistenza dei dati, ...), incontro dopo incontro.

Gli incontri saranno gestiti tramite Google Meet, con sessioni nelle quali i partecipanti potranno interagire e porre domande sullo sviluppo del progetto.
